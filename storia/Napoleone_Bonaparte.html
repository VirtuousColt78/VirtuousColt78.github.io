<html>
    <head>
        <title>Napoleone Bonaparte</title>
    </head>
    <body>
    <a href="../index.html">Home Page</a>\<a href="../storia.html">Storia</a>
        <h1>NAPOLEONE BONAPARTE</h1>
		<h2>1. La rapida ascesa del generale Bonaparte</h2>
		<h3>Alla ricerca di un nuovo ordine</h3>
		<p>Con la conclusione della fase più turbolenta della Rivoluzione Francese, l’economia francese era allo sbando e l’inflazione costringeva molti a vivere a stenti: quando i sanculotti e i giacobini (che erano stati portavoce delle masse popolari) vennero relegati a un ruolo in secondo piano, i poveri si trovarono privi di una rappresentanza. Al contrario gli imprenditori dell’alta e media borghesia, agendo in maniera spregiudicata e disonesta, si ritrovarono ad accumulare ingenti patrimoni in breve tempo grazie alle guerre, che si rivelarono un ottimo affare economico. Gli echi della Rivoluzione non si erano ancora spenti, l’opinione pubblica francese continuava ad insistere e ideali quali libertà, fraternità e uguaglianza continuavano ad infiammare gli animi: l’obiettivo francese era quello di spodestare i tiranni europei ed esportare gli ideali che avevano alimentato la Rivoluzione.</p>
		<h3>La ripresa delle ostilità contro l’Austria</h3>
		<p>Nel 1795, la Francia repubblicana stipulò trattati di pace con la Prussia e la Spagna: dell'alleanza antifrancese rimasero soltanto la Gran Bretagna e l’Austria, contro la quale il Direttorio schierò un’armata lungo il Reno e la Mosa al fine di conquistare Vienna. Gli Austriaci però riuscirono a respingere gli attacchi fino al 1786 quando una terza armata nell’Italia Settentrionale sblocco la situazione. Nelle intenzioni del Direttorio, l’armata avrebbe dovuto semplicemente impedire alle truppe austriache di attaccare la Repubblica da sud. Ma il giovane generale si rivelò ambizioso e capace, riuscendo a infliggere una serie di sconfitte all’esercito austriaco.</p>
		<h3>L’inizio della carriera di Napoleone Bonaparte</h3>
		<p>Quel generale era Napoleone Bonaparte, uno dei più grandi strateghi di tutti i tempi. Era nato ad Ajaccio in Corsica nel 1769 e fin dalla giovane età aveva abbracciato con entusiasmo agli ideali della rivoluzione. Dopo una serie di vittorie e riconquiste in campo militare (il porto francese di Tolone), sposò la ricca vedova di un generale Giuseppina di Beauharnais, riuscendo a fare carriera nella Francia del Direttorio.</p>
		<h3>La prima campagna d’Italia</h3>
		<p>Nel marzo 1796, all’età di ventisei anni il generale Bonaparte si vide affidare il comando dell’armata d'Italia. Guidò il suo esercito attraverso le Alpi fino a raggiungere la pianura padana, dove si trovò l’esercito piemontese dei Savoia e l’esercito austriaco degli Asburgo. Grazie ad una serie di geniali operazioni militari Bonaparte sconfisse i piemontesi nelle battaglie di Montenotte e Dego e gli austriaci a Millesimo; dopo aver firmato l’armistizio di Cherasco, l’esercito repubblicano ebbe libero il passaggio e ottenne importanti territori quali Nizza e la Savoia. Il 10 maggio infine, l’armata d'Italia sconfisse  gli austriaci nella battaglia di Lodi, aprendo la strada all’occupazione di Milano.</p>
		<h3>Napoleone verso Vienna</h3>
		<p>I tentativi degli austriaci di rientrare a Milano si rivelarono vani: Napoleone li obbligò a ripiegare verso nord-est, a Reggio Emilia nel 1797 venne fondata la Repubblica cispadana (Reggio, Bologna, Ferrara e Modena) che adottò come bandiera il tricolore verde, bianco e rosso. Gli austriaci furono sconfitti in Veneto presso Arcole e Rivoli Veronese. Dopo l’occupazione di Mantova, ultimo caposaldo imperiale, Napoleone si spinse verso il territorio austriaco: poco prima di entrare a Vienna, gli avversari accettarono di firmare il trattato di pace definitivo a Campoformio il 17 ottobre 1797. </p>
		<h3>Le “Repubbliche Sorelle” italiane</h3>
		<p>Nell’Italia del 1796 gli uomini della borghesia e del popolo avevano sognato una sorta di mondo alla rovescia: chi nutriva speranze rivoluzionarie collaborò con le armate francesi per rovesciare le dinastie legittime, rimpiazzando le monarchie con le repubbliche. Nel giugno 1797, buona parte della pianura padana si era riunita sotto le insegne della Repubblica cisalpina, con Milano capitale. Contemporaneamente la secolare Repubblica di Genova venne rovesciata  e rinacque la Repubblica Ligure. Nonostante gli entusiasmi rivoluzionari, gli italiani compresero che le repubbliche sorelle non sarebbero mai state considerate al pari della Francia. Anche dopo il ritorno di Napoleone in Francia, l’espansione francese proseguì: nel febbraio 1798 l’esercito francese occupò lo Stato pontificio, depose Pio VI dal potere temporale e instaurò la Repubblica romana; più a sud, il regno di Napoli venne sostituito dalla Repubblica partenopea.</p>
		<h3>La pesante tutela francese sulle Repubbliche Sorelle</h3>
		<p>Le quattro repubbliche italiane si affiancarono alle altre due repubbliche sorelle fuori dai confini francesi: quella batava, creata nel 1475 e quella elvetica, creata nel 1798. In questi territori vennero promulgate costituzioni modellate su quella francese: vennero soppressi sia i privilegi feudali sia i titoli nobiliari, vennero incamerati i beni ecclesiastici e proclamati l’uguaglianza di associazione, la libertà di stampa e la parità fra i culti. Le repubbliche sorelle erano libere e uguali fra loro, ma non si rivelarono mai al pari della Francia. Ben presto le nomine per gli incarichi pubblici furono imposte dalle autorità francesi: lo stesso Bonaparte, che all’inizio aveva sostenuto i giacobini, affidò i ruoli maggiori agli esponenti dei gruppi politici più moderati e capaci di assicurare il buon funzionamento dei nuovi governi. Diversi patrioti italiani passarono all’opposizione clandestina, scaturendo una dura repressione da parte dei francesi.</p>
		<h3>L'ostilità delle classi popolari</h3>
		<p>A non accogliere con speranza l’arrivo dell’armata napoleonica furono senza dubbio le classi popolari, le quali si rivelarono ostili alle idee politiche francesi. I ceti popolari, sia della campagna sia della città iniziarono a ribellarsi  scatenando una serie di tumulti: la prima di queste si verificò a Verona nell’aprile del 1797 quando Bonaparte colse il pretesto delle Pasque Veronesi per sferrare l’attacco; tuttavia i tumulti più gravi si verificarono a Napoli dove si verificò l’insurrezione dei lazzaroni (nome dispregiativo dei dominatori spagnoli). In un primo tempo, l’esercito francese ebbe la meglio, ma nella primavera del 1799 Ferdinando IV di Borbone, grazie al reclutamento nelle campagne del Mezzogiorno per l’armata della Santa Fede, costituita prevalentemente da briganti e contadini, riuscì a riconquistare la parte continentale del suo regno.</p>
		<h3>La campagna d’Egitto</h3>
		<p>Dopo i successi riportati contro gli Austriaci, Napoleone tornò in patria per prepararsi a sferrare un attacco alla Gran Bretagna, che aveva occupato la colonia francese delle Antille interrompendo i rifornimenti di cotone grezzo, causando un importante calo dell’economia francese.  L’ipotesi di uno sbarco sulle coste inglesi fu scartata da Napoleone perché ritenuta irrealizzabile, dunque nella primavera del 1798 ottenne il permesso di organizzare una spedizione in Egitto, al fine di nuocere ad importanti traffici britannici. Nel maggio 1798 Napoleone salpò verso l’Africa con 38.000 mila soldati e dopo aver conquistato Malta approdò ad Alessandria d'Egitto. Venti giorni dopo, le truppe francesi sbaragliarono quelle locali nella Battaglia delle Piramidi. Questo successo fu seguito da una disfatta: il 1 agosto la flotta britannica dell’ammiraglio Horatio Nelson distrusse quasi tutte le navi francesi in Egitto: Napoleone e i suoi uomini non poterono ritornare in patria per mesi.</p>
		<h3>La seconda coalizione e il crollo delle Repubbliche italiane</h3>
		<p>La spedizione in Egitto ebbe anche un altro esito imprevisto: ricompattò i nemici della Francia. Nel dicembre 1798 la Gran Bretagna, la Russia, l’Austria, l’impero ottomano e il Regno di Napoli si allearono costituendo la seconda coalizione antifrancese. Le armate del Direttorio riuscirono a resistere nell’Europa centrale e in Belgio, ma furono duramente sconfitte in Italia Settentrionale: caddero le repubbliche sorelle, il Piemonte e la Toscana. Particolarmente drammatica fu la caduta della Repubblica partenopea, capeggiata da Fabrizio Ruffo e Horatio Nelson, sterminarono gli avversari nel corso di una guerra civile.</p>
		<h3>La crisi del direttorio e il desiderio di ordine</h3>
		<p>Il destino dell’Italia e quindi dell’Europa continuava a dipendere dagli sviluppi della situazione politica in Francia. Durante nel 1799, anche la repubblica del Direttorio subì un duro colpo: l’opinione pubblica francese si mostrava disposta a rinunciare a gran parte della propria libertà in cambio di un esecutivo che restituisse ordine, onestà e compattezza alla nazione. Napoleone riteneva di essere adatto a guidare tale esecutivo, dunque dopo un anno e mezzo di assenza, imbarcandosi in segreto ritornò in Francia dove venne accolto trionfalmente.</p>
		<h3>Il colpo di stato del 18 brumaio</h3>
		<p>Non appena ebbe raggiunto Parigi, Napoleone divenne un punto di riferimento per un gruppo di cospiratori che stavano organizzando un colpo di Stato militare: quello che segnò la conclusione della Rivoluzione francese e che si svolse il 18 brumaio dell’anno VIII. Quel giorno il Direttorio e le due camere del parlamento furono sciolti e la carta costituzionale abrogata: fu nominato un triumvirato di consoli, del cui Napoleone fece ovviamente parte. Il meccanismo elettorale fu svuotato da qualunque contenuto democratico. Bonaparte seppe subito opporsi agli altri due membri e fu nominato primo console.  In teoria le sue prerogative esecutive e giudiziarie sarebbero dovute essere limitate dai altri due consoli e da tre assemblee, tuttavia facendo parte di tutte ottenne un’autorità centrale. Erano passati 10 anni dallo scoppio della Rivoluzione e la Francia si avviava alla dittatura. Tuttavia nel febbraio 1800 fu indetto un plebiscito per ratificare la nuova costituzione e il nuovo assetto istituzionale. I “si” furono oltre oltre tre milioni e Bonaparte si ritenne autorizzato a governare in nome dell’intera nazione.</p>
		<h2>2. Dal consolato all’impero</h2>
		<p>Sei mesi dopo essere diventato primo console, Napoleone assunse il comando dell’esercito e sfidò nuovamente gli austriaci in territorio italiano: li sconfisse il 14 giugno 1800 nella decisiva battaglia di Marengo e li costrinse a firmare la pace di Lunéville, la quale riconfermava le condizioni già previste dal trattato di Campoformio del 1797.</p>
		<p>Dopo la firma della pace di Lunèville, anche la Gran Bretagna iniziò a valutare la possibilità di cessare la guerra con la Francia: nel marzo del 1802 venne firmata la pace di Amiens, la quale stabiliva che gli inglesi avrebbero dovuto riconsegnare alla Francia le Piccole Antille e ottenere in cambio l’isola di Cylon.</p>
		<p>Nel 1802 la Repubblica cisalpina fu ribattezzata Repubblica italiana e dotata di una costituzione simile a quella francese.</p>
		<p>Nel 1801 Napoleone stipulò un concordato con papa Pio VII, con il quale il Cattolicesimo fu riconosciuto come religione della maggioranza dei francesi.</p>
		<p>Napoleone riorganizzò la Francia: ridefinì le competenze dei vari ministri, introdusse la figura istituzionale del prefetto, un funzionario incaricato di svolgere un ruolo di raccordo fra il potere centrale e la periferia, trasformò l’apparato di polizia in un potente strumento di repressione delle opposizioni. Egli selezionò una nuova classe dirigente, centralizzò il sistema dell’istituzione pubblica, potenziando in particolare quella secondaria, e promosse l’introduzione di nuove unità di misura basate sul sistema metrico decimale.</p>
		<p>Nel marzo 1804 venne emanato un nuovo codice civile che regolava i rapporti si diritto privato fra i cittadini: vennero riaffermate l’uguaglianza giuridica dei cittadini davanti allo Stato, la laicità dello Stato, la libertà di pensiero e di culto; venne reintrodotta la schiavitù e il principio della tutela della proprietà privata.</p>
		<p>Il codice civile conteneva articoli riguardanti la famiglia: ai figli maggiorenni venne riconosciuto il diritto di sposarsi senza il consenso dei genitori e fu stabilito che il padre potesse far incarcerare i figli ribelli per una durata fino a sei mesi; venne sottolneata l’inferiorità giuridica della donna e il divorzio fu mantenuto.</p>
		<p>Dal momento che le sue ambizioni preoccupavano gli oppositori, Napoleone dovette superare alcuni ostacoli: i giacobini e gli intellettuali, che in un primo tempo lo avevano appoggiato, ora iniziarono a diffidare di lui, delusi dal suo autoritarismo.</p>
		<p>Per giunta, la nuova guerra contro la Gran Bretagna aveva aggravato il malcontento della monarchia: ecco che allora Napoleone sostenne che solo una nuova dinastia, quella dei Bonaparte, avrebbe garantito la sicurezza del regime e indisse un plebiscito in cui si chiedeva ai francesi di votare a favore oppure contro la trasformazione della Repubblica in impero ereditario.</p>
		<p>Soltanto 2500 persone ebbero il coraggio di votare “no”: il 2 dicembre 1804, quindi, nella cattedrale di Notre-Dame, Napoleone cinse da solo la corona di imperatore dei francesi, a significare che il potere reale non era più considerato di origine divina, ma direttamente derivato dalla volontà della nazione. </p>
		<p>Pochi mesi dopo, Napoleone ottenne anche il titolo di re d’Italia e affidò il regno al figlio di Giuseppina, Eugenio di Beauharnais</p>
		<h2>3. L’impero napoleonico fra trionfi e disfatte</h2>
		<h3>L’ostilità delle potenze europee verso la Francia </h3>
		<p>I mutamenti avvenuti in Francia tra il 1802 e il 1804 allarmarono le altre nazioni europee. La Gran Bretagna era in competizione con la Francia sia sul piano economico, che su quello strategico e militare e a quel tempo, vigeva ancora il principio secondo cui la pace poteva essere assicurata solo da un equilibrio fra le varie potenze. </p>
		<p>Nel 1803 nuovi focolai di guerra si fecero sentire: secondo il trattato di Amies, stipulato l’anno prima, la Gran Bretagna avrebbe dovuto restituire l’isola di Malta ai Cavalieri dell’ordine di Sam Giovanni, ma non lo fece. Dunque Napoleone decise di invadere le isole britanniche attraverso il canale della Manica. D’altro canto, la Gran Bretagna riuscì a convincere altre potenze continentali (Austria, Russia, Svezia e Regno di Napoli) a dare vita a una terza coalizione antifrancese nel maggio del 1805, tra cui il kaiser Francesco II d’Asburgo e lo zar Alessandro I. </p>
		<h3>L’espansione nell’Europa centrale e in Italia</h3>
		<p>Di fronte a una situazione del genere Napoleone decise di rinunciare al progetto e di spostarsi nell’Europa centrale, dove la Grande Armée sconfisse gli eserciti austro-russi a Ulm (ottobre 1805) e ad Austerlitz (dicembre 1805), mentre la flotta francese venne sconfitta a Trafalgar in Spagna nell’ottobre del 1805. </p>
		<p>Dopo la sconfitta di Austerlitz gli Austriaci furono costretti a firmare la pace di Presburgo, che li obbligava a cedere il Veneto, l’Istria e la Dalmazia.</p>
		<p>Nell’estate del 1806 nacque la Confederazione del Reno, formati da diversi principati tedeschi decisi a schierarsi dalla parte di Napoleone. Dunque, dopo oltre otto secoli, avvenne lo scioglimento del Sacro romano impero germanico. </p>
		<h3>La quarta coalizione e l’annuncio del “blocco continentale”</h3>
		<p>Bonaparte possedeva la maggior parte dei paesi europei, eccetto la Russia e la Gran Bretagna. Dunque, fra il 1806 e il 1807 i suoi avversari annunciarono una quarta coalizione, alla quale si aggiunse anche la Prussia che venne sconfitta nel settembre del 1806 nella battaglia di Jena. </p>
		<p>Proprio nella capitale prussiana Napoleone annunciò un “blocco continentale” contro la Gran Bretagna, secondo il quale nessuna nave proveniente dalle isole o dalle colonie britanniche sarebbe stata accolta nei porti dell’Impero francese e dei paesi alleati alla Francia, affinchè le merci britanniche non si estendessero all’intera Europa. La mancanza di sbocchi commerciali, conferiti principalmente dall’Europa, avrebbe prodotto una grave crisi economica e politica. </p>
		<p>Nel frattempo, la guerra continuava e, insieme alla Prussia, la Russia venne sconfitta nella battaglia di Eylau e Friedland nel 1807. Nel mese di luglio dello stesso anno a Tilsit lo zar Alessandro I e Napoleone firmarono un trattato che sanciva la spartizione tra i due sovrani dell’Europa continentale. </p>
		<p>Dal punto di vista politico, l’accordo a Tilsit riuscì a far arrivare Napoleone alle stelle poiché in quel momento era possedente di gran parte dell’Europa, compresa la Prussia, ed era riuscito a convincere Alessandro I ad aderire al “blocco continentale” contro la Gran Bretagna. </p>
		<h3>La conquista della penisola iberica</h3>
		<p>Invece, tra i paesi che non avevano aderito al decreto contro la Gran Bretagna c’era il Portogallo e nel 1807 Napoleone avviò una campagna per occuparlo, con l’appoggio del sovrano di Spagna Carlo IV che avrebbe dovuto cedergli una parte. L’azione venne completata dal generale Gioacchino Murat, cognato di Bonaparte. </p>
		<p>Nel 1808, nonostante l’alleanza col sovrano di Spagna, l’intera penisola iberica cadde sotto il dominio francese. In seguito a un complotto, il re di Spagna venne costretto ad abdicare, successivamente insieme al figlio e al loro posto venne fatto salire al trono il fratello di Bonaparte, Giuseppe, che a sua volta venne sostituito da Murat. </p>
		<p>Inizialmente fu difficile mantenere la conquista spagnola poiché quest’ultimi diedero vita a una guerriglia, capeggiata dal generale inglese Arthur Wellesley, contro le truppe di occupazione e il nuovo regime. Sebbene i francesi avessero risposto prontamente, non riuscirono mai del tutto a stroncare la ribellione; inoltre, l’emergere di un forte spirito nazionalistico fra gli spagnoli fu il primo sintomo di un cambiamento che avrebbe mutato radicalmente l’idea di un Napoleone liberatore. </p>
		<h3>La vittoria contro la quinta coalizione </h3>
		<p>Nel 1809 la Gran Bretagna e l’Austria approfittarono del momento difficile che stava attraversando la Francia e diedero vita a una quinta coalizione. Anche questa volta, dopo qualche insuccesso la Grande Armée vinse nella battaglia Di Wagram, poco lontano da Vienna, e l’Austria fu costretta a cedere altri territori agli Stati vicini, tutti appartenenti a Napoleone (pagina 200 elenco territori). </p>
		<p>Parallelamente, i 5 luglio del 1809 le truppe francesi, che fin dalla primavera avevano occupato il Lazio, le Marche e l’Umbria, forzarono le porte del palazzo del Quirinale e arrestarono Pio VII, sancendo la fine del potere temporale dei papi. </p>
		<h3>L’Europa dei Bonaparte</h3>
		<p>Dopo la sconfitta della quinta coalizione l’impero napoleonico raggiunse la sua massima espansione, controllato direttamente dallo stesso Bonaparte, dai suoi parenti più stretti e alcuni dei suoi più fedeli generali.</p>
		<p>Nel 1809 divorziò dalla prima moglie e si sposò successivamente nel 1810 con Maria Luisa d’Asburgo, figlia dell’imperatore d’Austria. Questo matrimonio, avvenuto per ragioni prettamente politiche, imparentò Napoleone con la più antica casata europea. Un anno più tardi nacque un erede maschio, a cui venne attribuito il titolo di “re di Roma” quasi a paragonare l’impero napoleonico a quello di Cesare. </p>
		<p>Da questo momento in poi l’Europa godette di un interludio di pace, ma solo apparentemente: all’interno dell’impero cresceva il malcontento dei tradizionali oppositori di Bonaparte; i democratici, i nostalgici della monarchia borbonica e i cattolici erano indignati per il trattamento fatto ricevere a Pio VII; e infine, dopo anni di campagne e di sacrifici economici, aggravati dalle conseguenze del “blocco continentale”, ampi settori della popolazione iniziavano a nutrire perplessità sulle scelte di Napoleone. </p>
		<p>Di conseguenza nacquero nuove insurrezioni antifrancesi in Spagna, Olanda, Tiriolo e nell’Italia centro-settentrionale, mentre in Prussia e nel mondo germanico trovarono il proprio testo di riferimento in un’opera del filosofo Johann Gottlieb Fichte, intitolata Discorsi alla nazione tedesca, pubblicata nel 1808. </p>
		<h3>La campagna di Russia</h3>
		<p>Gli accordi di Tilsit intrapresi tra lo zar Alessandro I e Bonaparte nel 1807 iniziarono ad essere tralasciati. Infatti, la Russia non rispettò l’impegno di interrompere i traffici commerciali con la Gran Bretagna perché il blocco continentale ne avrebbe danneggiato l’economia. Napoleone non reagì subito poiché sapeva che avrebbe avuto bisogno dell’appoggio russo per piegare definitivamente la Gran Bretagna. Tuttavia, alla fine del 1811 si decise a punire lo zar e quindi iniziò a preparare una nuova campagna militare. </p>
		<p>Nel giugno del 1812 Napoleone entrò in territorio russo con un esercito di ben 700.000 uomini e senza avviso. Cominciò ad avanzare verso Mosca, mentre l’esercito russo, capeggiato dal generale Michail Illarionovič Kutuzov, arretrava intenzionalmente, adottando la tattica della terra bruciata. L’esercito napoleonico non era stato abituato a rispondere a questo tipo di pratica e infatti, dopo la vincita a Borodino da parte dell’armé il 7 settembre 1812, quando arrivarono a Mosca non trovarono nulla, solo una città vuota e avvolta dalle fiamme. </p>
		<p>Napoleone a questo punto si trovò in difficoltà: lo zar continuava a rifiutarsi di trattare e le condizioni della Grande Armée erano drastiche, così, dopo circa un mese, Bonaparte ordinò la ritirata. Fu una decisione tardiva poiché l’esercito si trovò faccia a faccia con il potente gelo invernale russo: molti soldati morirono di freddo, altri per malattie, altri per fame; altri si fecero catturare dal nemico; altri ancora, avevano perso la vita in battaglia, cercando di respingere gli attacchi a sorpresa degli uomini di Kutuzov, o affogati nelle acque gelide del fiume Beresina. In quel momento, l’esercito napoleonico contava solo 100.000 soldati laceri e affamati.</p>
		<h3>La battaglia di Lipsia e il crollo dell’impero napoleonico</h3>
		<p>La disfatta subita nella campagna della Russia mostrò il non essere poi così invincibile di Napoleone e infatti, molti suoi avversari (tra cui la Russia, la Gran Bretagna, la Prussia e l’Austri) ne approfittarono per condurre una sesta coalizione che sconfisse i superstiti della Grande Armée in men nella battaglia di Lipsia, nota anche come “battaglia delle nazioni”, e che invase la Francia una volta entrati a Parigi. Napoleone a questo punto fu costretto ad abdicare, e con lui vennero spodestati i titolari di tutti i regni dei Bonaparte. A Napoleone venne riconosciuta soltanto la sovranità sull’isola d’Elba, mentre gli altri sovrani, dalla penisola iberica alla Germania, poterono riappropriarsi dei propri territori grazie alla cosiddetta Restaurazione, stabilita dalle potenze vincitrici riunitesi in congresso a Vienna nel settembre del 1814. Il trono di Francia fu occupato da Luigi XVIII di Borbone, fratello di Luigi XVI. </p>
		<h3>La fuga d’Elba e i “centro giorni”</h3>
		<p>Tuttavia Napoleone non si accontentò di un solo territorio e infatti nel febbraio del 1815 fuggì dall’isola d’Elba e sbarcò nel sub della Francia, dove ad attenderlo furono molti soldati, impiegati, funzionari, borghesi che rimpiangevano i giorni di gloria dell’imperatore. Il 20 marzo Bonaparte riuscì a riconquistare il potere a Parigi; Luigi il giorno prima era fuggito per rifugiarsi in Belgio. </p>
		<p>Ancora una volta, Napoleone sembrava incarnare lo spirito di vero conquistatore e infatti per consolidare il proprio potere promulgò una nuova Costituzione liberale, garantendosi così l’appoggio dell’opinione pubblica rimasta fedele agli ideali del 1789. In ogni caso, questo periodo di gloria durò poco, i così citati “100 giorni”, poiché i suoi avversari formarono una settima coalizione che lo sconfissero una volta per tutte nella battaglia di Waterloo, presso Bruxelles, il 18 giugno 1815. Il trono venne riassegnato a Luigi XVIII. </p>
		<h3>L’esilio di Napoleone a Sant’Elena</h3>
		<p>L’egemonia politica di Bonaparte era giunta al termine: il 12 giugno del 1815 abdicò per l’ultima volta. Nonostante i tentativi di trasferirsi negli Stati Uniti, non ci riuscì e decise quindi di consegnarsi nelle mani degli inglesi, che dopo una certa promessa non rispettata, lo imprigionarono a vita nell’isola di Sant’Elena, dove scrisse il cosiddetto “Memoriale di Sant’Elena” e morì il 5 maggio 1821.</p>
	<a align=right href="#">Torna Su</a>
    	<a href="../index.html">Home Page</a>\<a href="../storia.html">Storia</a>
    </body>
</html>
