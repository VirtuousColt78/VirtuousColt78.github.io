<!DOCTYPE html>
<html>
	<head>
		<title>Hobbes</title>
	</head>
	<body>
		<a href="../index.html">Home Page</a>\<a href="../filosofia.html">Filosofia</a>
		<h1>HOBBES</h1>
		<h2>LA CONDIZIONE PRE-SOCIALE E IL DIRITTO NATURALE</h2>
		<p>L’intento di Hobbes è quello di elaborare una dottrina politica basata su pochi principi
da cui si può dedurre l’intera costruzione, in tal senso egli realizza il geometrismo
politico. La necessità della scienza politica è un riflesso della necessità che agisce
nelle volontà umane: se si mettono in luce i principi necessari all’azione umana,
partendo da essi si potrà costruire un politica more geometrico. I postulati certi alla
natura umana sono due:</p>
		<ul>
			<li>il desiderio naturale o cupiditas naturalis, per cui ciascuno pretende di godere da solo
				dei beni comuni.</li>
			<li>la ragione naturale o ratio naturalis, per cui ognuno fugge dalla morte violenta come
				dal peggiore dei mali naturali.</li>
		</ul>
		<p>Il primo di questi postulati esclude che l’uomo sia un animale politico, tuttavia
Hobbes non nega che gli uomini abbiamo bisogno gli uni degli altri, piuttosto nega
l’esistenza di un amore naturale dell’uomo per un suo simile, dunque ritiene che ogni
associazione spontanea nasca dal bisogno reciproco o dall’ambizione.</p>
		<p>Se dunque l’origine delle grandi e durature società non risiede nella benevolenza
		dell’uomo ma nel timore reciproco, occorre indagare quali siano le sue cause:</p>
		<ul>
			<li>in primo luogo, l’uguaglianza naturale o comune vulnerabilità: poiché la natura ha
equamente distribuito forza e intelligenza, allora chiunque può togliere la vita a un
altro uomo.</li>
			<li>in secondo luogo, la volontà naturale di godere dei beni messi a disposizione dalla
natura: la volontà di nuocersi a vicenda fa sì che lo stato di natura sia uno stato di
guerra di tutti contro tutti.</li>
		</ul>
		<p>E’ bene osservare che lo stato di natura per Hobbes è una pura ipotesi razionale: egli
non crede che in un determinato momento storico l’umanità sia venuta a trovarsi in
questa condizione, poiché si sarebbe verificata l’estinzione della specie. Secondo
Hobbes è esistito e tuttora esiste uno stato di natura parziale: sin dalla creazione, il
genere umano non era mai stato privo di un’organizzazione civile, un potere superiore
che regolasse i rapporti tra gli individui. Questa circostanza poteva verificarsi solo in
alcuni casi: durante le guerre civili, nelle società primitive e tra gli Stati sovrani.</p>
		<p>Nello stato naturale vige il diritto di tutti su tutto o ius omnium in omnia compresa la
vita degli altri. L’uomo è spinto ad agire dal proprio istinto naturale insopprimibile.
Hobbes si contrappone al punto di vista giusnaturalistico: una delle asserzioni basilari
era l’affermazione dell’esistenza di un diritto naturale pre-statuale inteso come un
insieme di diritti inviolabili e inalienabili come la vita, l’autonomia, la libertà e la
proprietà.</p>
		<h2>LA RAGIONE CALCOLATRICE E LA LEGGE NATURALE</h2>
		<p>Dalla condizione di guerra universale che caratterizza la vita degli uomini nello stato
di natura pone l’uomo al livello di un animale solitario abbruttito dal timore e
incapace di disporre del proprio tempo.</p>
		<p>La ragione umana è la capacità di prevedere mediante il calcolo accorto ai bisogni e
alle esigenze dell’uomo; dunque indica la via d’uscita da questa precaria condizione,
proibendo a ciascun individuo di fare ciò che lo porterebbe alla distruzione: questo
principio è il fondamento di tutte le leggi naturali. La legge naturale di cui parla
Hobbes non ha niente a che fare con l’ordine divino e universale ma si tratta di un
prodotto della ragione umana, la facoltà finita di fare previsioni e scelte opportune.</p>
		<p>Le norme fondamentali della legge naturale sono tre:</p>
		<ol>
			<li>pax est quaerenda, cioè la pace è da preferire alla guerra perché dà maggiore
				sicurezza;</li>
			<li>ius in omnia est retinendum, cioè il diritto che ognuno ha su tutto va limitato;</li>
			<li>pacta sunt servanda, cioè i patti vanno rispettati.</li>
		</ol>
		<p>Anche per la concezione della legge naturale, Hobbes entra in contrasto con i
giusnaturalisti: essi sono convinti che sia una sorta di patrimonio di cui è dotato ogni
essere umano e che pertanto gli appartiene sempre e comunque, al contrario Hobbes
utilizza questa espressione per indicare i mezzi che si sono rivelati idonei a garantire
la sopravvivenza.</p>
		<h2>LA CONCEZIONE DELLO STATO</h2>
		<p>Benché siano dettate dalla ragione naturale, le leggi non sono comandi assoluti ma
regole prudenziali. Per fare in modo che l’uomo le segua, c’è il bisogno di
un’istituzione che la faccia rispettare: nasce così lo Stato. L’atto che segna il passaggio
da uno stato di natura ad uno stato civile è il trasferimento del potere illimitato di cui
ogni uomo gode ad una sola persona. La società quindi si origina in virtù della
seconda legge, in seguito alla stipulazione di un contratto.</p>
		<p>Lo Stato o società civile è detto anche persona civile, perché cogliendo la volontà di
tutti può essere considerato come una sola persona. Chi rappresenta lo stato è detto
sovrano o Leviatano, egli detiene il potere assoluto in grado di disciplinare e la
volontà di tutti in vista della pace.</p>
		<p>Per quanto concerne la forma di governo che risponde meglio ai requisiti, Hobbes
		individua la monarchia assoluta con un sovrano dotato di tutti i poteri.</p>
		<h2>LA PROSPETTIVA ASSOLUTISTICA</h2>
		<p>La teoria di Hobbes pertanto si può considerare come una sorta di assolutismo:</p>
		<ul>
			<li>in primo luogo, egli insiste sull’irreversibilità e unilateralità del patto fondamentale.
Una volta costituito lo Stato, i cittadini non possono dissolverlo negando il proprio
consenso, il diritto dello Stato nasce dai patti dei sudditi tra loro e non dal patto tra i
sudditi e il sovrano</li>
			<li>in secondo luogo, il potere dello stato è indivisibile poiché non può essere distribuito
				e quindi limitato.</li>
			<li>in terzo luogo, il giudizio sul bene e sul male appartiene allo Stato. Il sovrano
essendo sciolto da ogni vincolo può agire senza tener conto della volontà dei cittadini.
E’ proprio in questo punto che si espone l’aspetto positivistico: la legge non
presuppone un bene preesistente ma istituisce una morale.</li>
			<li>in quarto luogo, la sovranità avrà il diritto di esigere obbedienza anche per ordini
				ingiusti.</li>
			<li>in quinto luogo, la sovranità esige che si escluda la liceità del tirannicidio.</li>
			<li>ma il tratto più caratteristico è la sua negazione dell’idea che lo Stato sia soggetto alle
				leggi dello Stato.</li>
		</ul>
		<p>Anche in quest’ultimo tratto Hobbes entra in contrasto con i giusnaturalismo: essi
			credono che l’insorgenza dello Stato si compia durante una duplice scansione:</p>
		<ul>
			<li>il pactum unionis, pur essendo socievoli e disposti a rispettare i diritti degli altri, gli
				uomini si rendono conto che ci può essere sempre qualcuno che li viola.</li>
			<li>il pactum subiectionis, gli uomini decidono consapevolmente di sottomettersi allo
stato. Esso è parziale e provvisorio: parziale in quanto il sovrano non può violare i
diritti dell’individuo trovando un limite in essi e provvisorio nel senso che il sovrano
che venisse meno ai patti, violando le leggi naturali potrebbe essere deposto dalla
collettività.</li>
		</ul>
		<p>Per Hobbes le due scansioni coincidono: tutto questo non significa che la sua teoria
politica non ponga limiti all’azione dello Stato. I limiti di Hobbes derivano dal
fondamento giusnaturalistico che è il diritto alla vita. Se il sovrano viola questa
condizione, decade la sua funzione e si ritorna allo stato di natura.</p>
		<p>Come nella comunità, lo Stato congloba l’autorità religiosa poiché non può
		riconoscere un’autorità indipendente: Chiesa e Stato coincidono.</p>
		<a href="#">Torna Su</a>
		<a href="../index.html">Home Page</a>\<a href="../filosofia.html">Filosofia</a>

